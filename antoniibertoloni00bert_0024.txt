12

Nervi. Venoe. Interstitia. Lacunae.

ᾗ. 46. Antiquior aetas vasa plantarum probe
non cognoverat. Nervos ‚ et venas esse in plan-
tis obscure tradiderat Theophrastus ‚ nomina haec
ab animalibus inconcinne mutuatus3 habuitque
pro plantarum nervis extantes quosdam vasorum
fasciculos , qui tendinis adinstar in ramos non
abeunt [ tendo enirn a veteribus nervi nornine
indicabatur] , pro venis vero fasciculos illos, qui
ramorum processibus lateralibus insigniuntur .

§. 47. Praeter vasa, de quibus hucusque dixi-
mus ‚ sunt quoque interstitia inter cellularum
parietes, quae vasorum vice quodammodo fungun-
tur , sive succum, sive aerem excipiant . Horum
alia fortuita, alia vero tam constanti naturae le·-
ge, aut ordine in iisdem speciebus occurrunt, ut
vegetationi harum plantarum necessaria cum Βο-
dolfio putemus.

§. 48. Haec omnia sub meatoun, et ductuum inter-
cellularium , quos jam indicavimus, vel receptacu-
lorum fortuitorum , vel etiam lacunarum nomine
dignoscuntur. Grewius ‚ Hedwigius‚ Treviranus ‚
Mirbelius politius prae caeteris descripserunt. In
omnibus fere plantis lepeiiuntur ; at abundant
in senescentibus , et in aquatilibus.

§. 49. Aer in lacunis clausus vel eodem mu·-
nere fungitur , ac aer in tracheis contentus ‚
vel levitatem illam stirpibus comparat ‚ qua
egent, ut dato tempore natent in aqua, aut ven-
tis mulcentibus obsequantur .

