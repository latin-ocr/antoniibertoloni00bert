15
quibus lacunae respondent ‚ defectus porosum in
cellulari substantia .

ς. 57. Aliaque rationum momenta nostris deinde
addidit Patrick-Keithius . Epidermisjam est in
flore intra calycem clauso , a quo omnis aeris
attactus hucusque prohibitus . Cuticula continuo
renovatur in radicibus Betulae alte intra terram
defixis ‚ vel in caudice ejus , in quibus mem-
branae arefactae tegunt parenchyma‚ et aerem ab
illo prorsus arcent. Partes quaedam, licet cellu-
loso textu prae caeteris polleant, earum epidermi-
de destructa, illam nunquam, vel difficillime ite-
rum adipiscuntur . Vulnera plantarum , si fue-
rint obducta, vel ab aeris injuriis defensa, citius
conferruminantur‚ nova superveniente epidermide,
quam quae detecta sibimetipsis relinquuntur.

ς. 58. Quibus omnibus et major supervenit ratio-
num vis ex epidermidis animalis analogia, cujus
naturam organicam Cl. Profes. Mojonus perbelle
demonstravit . Haee enim nobiscum nascitur , no-
hiscum extenditur, vi absorbente, et exhalante
pollet ‚ producitur in ungues ‚ etiam qua parte
nulla adhaesio est cum cellulari textu ‚ si nos
aegrotamus ‚ aegrotat , saepe inflammatur ‚ dolo-
rem parit, si moritur , abit in furfures, eum
nil evidentius in animalibus sit, quam quod mor-
tuae partes nullo pacto cum viventibus con-
sociari possint, id vel carnis gangraena, vel ipsa
ossium necrosi docente .

§. 59. Denique dubium omne solvit CI. Ami-
cius‚ qui ope microseopii sui vidit in plantis
cellulas epidermidis forma, et directione pror-
sus diversa pollere a suppositi parenchymatis
cellulis3 ideo plantarum epidermis organicam pro-
prio modo texturam , nullo refragante ‚ possidet .

