87

quibusdam Indicis, et Egyptiis plantis; neque
tamen quidquam dicere contenderunt de ratione ‚
qua flexio ista contingeret . Cum Linnaeus singu-
lari foliorum conversione excitus , quae in Loto
ornithopodiode noctu fit, eamdem fabulam , ut
ipsius verbis utar, in toto fere regno vegetabili
agi observavit, tantique fecit ‚ ut folia noctu 111
diversis stirpibus diverse flexa, adhibitis nomi-
nibus propriis, distinxerit in conniventia, includen-
tia, circumsepientia‚ munientia, conduplicantia‚in-
volventia ‚ divergentz'a , dependentia, itwertentia ‚
imbricantia‚ retroversa ,· cumque animum attendis-
set ad ratIOnem illam, qua animalia somno indul-
gentia jacent, eamdem propemodum rationem ani-
madvertere putavit in nocturna foliorum flexione,
quam somno plantarum quodammodo tribuit, ct
somnum plantarum vocavit ; minus recte quidem,
quia plantae noctu foliorum auxilio in respiratio-
nis suae opus incumbunt , quin, vitalibus foliorum
officiis suspensis ‚ somno vacent .

§. 281. Neque rem postea assequuti sunt ii,
qui alternis tum frigoriS , et caloris, tum obscu-
ritatis , et lucis'vicibus tribuerunt. Etenim haec
foliorum conversio iisdem ferme horis semper
contingit , quicunque sit caloris , et frigoris, te-
nebrarum ‚ et lucis modus , et ratio . Nec Bon-
neti pericula , quibus foliorum arte factorum
conversionem , hinc calenti ferro , inde humenti
spongia adhibitis, obtinebat , quidquam valent ad
phaenomenon in viventibus plantarum foliis ex·-
plicandum , tum ex illa ipsa ratione , quod nec
semper caleat dies, frigescat nox , et calor , et
frigus uno eodemque tempore agant in utramque
foliorum faciem , et tamen folia in conversioni-
bus suis stata hora peragendis perseverent,

