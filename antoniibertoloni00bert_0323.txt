311

planta'm a congeneribus suis non distinguunt, esse
falsas ‚ et characteres pro dirimendis speciebus
nunquam ab iis partibus petendos , quae varieta-
tibus obnoxiae ‚ igitur non desumendos a tempore
florendi , a colore , odore ‚ sapore , usu ‚ sexu ,
formis monstruosis , hirsutia ‚ vita, multitudine,
sed a radice , a caule ‚ a foliis , a fulcris, a
forma ‚ et situ fructificationis ‚ a numero , figu-
ra , situ , et proportione partium . Quod siqua
species sola sub dato genere reperiatur ‚ haec ,
cum ad aliam referri nequeat ‚ caret adhuc per
se differentia specifica , quae tunc tantum deter-
minabitur, cum alia species ejusdem generis de-
tegatur . Nec phrases specificae, quae differentiam
inter plures species ejusdem generis nunc sta-
tuunt , perennes ‚ et immutabiles semper sunt,
cum , novis plantis ad idem genus pertinentibus
repertis , fieri possit ‚ ut notae illae specificae cum
notis novarum stirpium conveniant , quare alii
characteres necessario adhibendi pro cunctarum
differentia constituenda .

ς. 186. Haec autem methodus est, qua species
enuntiandae ,ι vel ab artis magistris enuntiatae
fuerunt. Praemittitur nomen generis ‚ ad quod
species pertinet , cui nomini statim adjicitur no-
men specificum ‚ quod de distinctione ‚ et cha-
ractere proprio stirpis nos moneat ‚ debetque es-
se simplex ‚ adjectivum ‚ e latino ‚ quantum fieri
potest ‚ petitum , breve ‚ non tropis rhetoricis fi-
guratum , nunquam erroneum , sed fideliter ex-
ponens ea, quae natura dictitat . Hac de causa
nomina comparativa , superlativa , negativa ex-
cludenda , quae nunquam certa per se , sed tunc
tantum definita , cum nomen positivum dignosci-
tur , quocum comparantur . Nomen genericum,

