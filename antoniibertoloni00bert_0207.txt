195

Orchidea, quae habet perigenium epigynum ‚
plerumque coloratum ‚ hexapetalum ‚ raro pen-
tapetalum, una vice octopetalum , quorum peta-
lorum unum reliquis dissimile ‚ saepe postiee ap-
pendiculatum descendit, et dieitur labellum ‚ la-
bium ‚ barba , Linnaeus vocaverat nectarium , re-
liqua ascendunt. Cuncta stant ordine duplici, sci-
licet quaedam sunt exteriora ‚ quaedam interiora .
Exteriora omnia ‚ et duo ex interioribus labium
superius polypetalum quodammodo formant. U-
num ex interioribus dependet, et labium inferius,
Sive labellum sistit. Inter utrumque labium stat
gynostemium. Cum labium superius pentapetalum
est , petala ejus peculiaribus nominibus a quihus-
dam auctoribus distincta . Etenim petalum supre-
mum, quod statim superimpositum gynostelnio, di-
ctum est scutum, vel galea, petala lateralia duo
externa petalorum nomine proprie vocata ‚ et in-
teriora duo , quae sita inter petala, et scutum ‚ 0-
percula fuerunt nuncupata. Corona orchidea prae-
het notas sequentes , idest dicitur

Ringens ‚ cum labia hiantia distant .

Resupinata, cum labium superius longe majus
inferiore .

Cucullata ‚ cum petala omnia labii superioris
coalescunt apice ‚ et conveniunt in cucullum
plus minus porrectum. Sunt, qui totum cucullum
galeae nomine designant .

Praeterea petala labli superioris dicuntur

Conniventia , cum inter se se connivent sine
adhaesione supra gynostemium .

Patentia ‚ cum aperta recedunt a gynostelnio .

Lateralia horizontalm , dependentia ‚ aut retro-
flexa ‚ cum horizonti parallela , vel infra lineam
horizontalem ‚ aut ita retroversa ‚ ut se se dorso
respiciant.

