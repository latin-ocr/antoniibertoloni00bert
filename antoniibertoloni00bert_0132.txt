120

ς. 370. Desvauxius nectarii existentiam dene-
gat ‚ et ea, quae nectarium dicta sunt, organa es-
se contendit abortum passa . Haec connexione sua,
non essentia, ab ovatio dependent ‚ dicitque glan-
dulas ovarii (glandes ovarz'ennes)‚ quae licet humo-
:rem dulcem secernant ‚ nullam tamen utilitatem
ovario afferunt , idque unum demonstrant, se par-
tem aliquam receptaculi esse, quae evolutionem
omnem sibi a natura concessam nondum attigit.

ξ. 371. Contra Villemetus, Linnaeum sequutus,
quidquid in flore communicat cum genitalibus
masculis, foemineisque, habuit pro nectario‚cujus
officium sit pollinis explosionem promovere, hu-
morem stigmati suppeditare ad excipiendum pol-
len, canales stili illinire, ut genitura facilius ad
ova descendat, denique ova ad evolutionem duce-
re , alere , atque tueri, donec ipsa alimentum
a matre per funiculum umbilicalem haurire valeant.

ξ). 372, His probe perpensis, uterque auctor
aliquid in flore esse concedit, quod dulcem suc·-
cum excernit. At hujuscemodi organum abortum
reapse passum est, ut habet Desvauxius Ρ Doctri-
nae de partium abortu, super quam hodie nonul-
li systemata sua condunt, natura ipsa infensa3
liquet enim ‚ naturam in gignendis speciebus a
monstriS abhorrere cum ex ipso abortu incerto ,
et infrequenti, tum etiam ex praeternaturali cor-
porum organicorum ‚ quae abortum patiuntur,
statu . Qui igitur dici poterit pars abortiva 110113 ,
quae in flore ejusdem speciei perpetuo reperitur,
qua sine flos iste nequit esse? Qui inconsequens
habebitur pars haec adeo solemnis, et officium ejus
inutile ‚ dum necessarium, 'veluti si natura artifex
semetipsam fefellerit? Qua de re quisque videt,
quanta injuria Desvauxius nomen nectarii absolute
denegaverit omnibus, quae in 11010 sunt, partibus .

