41

excipiendam ‚ atque obsecundandam ‚ ut vita sit .
Vim istam unicuique corpori ad vitam venturo ‚
ideo et unicuique plantae ‚ Summus rerum Opi-
fex largitus est. Incitabilitatem recentiores ab ef-
fectu nuncuparunt, ut rem quoquo modo indi—
carent , cujus naturam non cognoscerent, nec
forte cognituri unquam sint.

CAPUT III.

DE PLANT1s mco‘rrLEDonms .
Divisio plantarum a cotyledonibus .

ς. 138. Liquet ex praemissis, plantas omnes vel
dicotyledoneas ‚ vel monocotyledoneas, vel acotyle-
doneas esse ‚ quae res jam innotuerat Caesalpino .
Nec levioris momenti haec distinctio est ‚ cum
stirpes , quae ad unamquamque ex hisce tribubus
pertinent , structuram omnino propriam, et singu-
larem possideant, ita ut naturae studiosi systema-
ta , et methodos ad gentes, familias , et species
dirimendas peculiari huic compagini superstru-
xerint . Nos autem , ut ab iis , quae majori pol-
lent artificio ‚ exordiamur, de plantis dicotyledo—
neis primo sermonem habebimus .

Quae peculiaria semini, et incipienti plantae
dicotyledoneae

ξ. 139. Semini harum plantarum quaedam pe-
culiaria . Germinis partes externae antequam ger-
minent , magis quam alibi conspiciendae . Radicula-

